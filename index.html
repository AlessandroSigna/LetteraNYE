<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>La Mia Poesia</title>
</head>
<body>
    <p>
        Amore mio
Un altro anno è trascorso nonostante solo pochi momenti fa ci trovavamo nella giungla ad affidare al cielo balinese i nostri desideri. Concorderai con me nel dire che incendiare l’intera foresta dell’isola sia stato un rischio valido da correre considerato l’anno che quelle lanterne hanno aiutato a realizzare! Perché l’anno che si è appena concluso è talmente ricco e straordinario che non riesco a definirlo con alcuna parola umana. L’unico modo possibile è attraverso un’espressione che ha valore per entrambi solo grazie a questi mesi trascorsi insieme: Ant i Valaer.
Dono dei Valar.
Altro non può essere.
Sono stati mesi pieni di ogni sorta di emozione, marchiati per sempre nei nostri cuori ed anche nella nostra pelle. Pieni di momenti entusiasmanti e felici ma anche di attimi difficili che ci hanno consentito di capire come procedere lungo questo cammino insieme: a volte fianco a fianco e a volte tenendoci reciprocamente per le codine, affidandoci l’uno alle zampe dell’altro.
Quest’anno affideremo ad altre stelle i nostri desideri e nell’attesa di quel momento io affido a queste parole la speranza che quello che verrà possa essere un anno ancora migliore di quello appena concluso. So bene di alzare di tanto l’ asticella delle aspettative in questo modo, ma già i presupposti per un anno straordinario ci sono tutti e poi, come diciamo sempre noi, più di ieri e meno di domani, no?
Ci auguro di ballare ancora tanto, sia sotto la tecno più sofisticata che per festeggiare l’inaspettata presenza in frigorifero dell’ultimo cacomela. 
Ci auguro di continuare ridere a crepapelle per qualsiasi stramberia, ed anche di essere noi la stramberia più divertente.
Ci auguro di urlare e perdere la voce ai concerti, per poi ritrovarla nelle caramelle al miele.
Ci auguro di cadere e di avere sempre la forza per rialzarci con la voglia di rinnovarci e di supportarci.
Ci auguro tante altre prime volte per colorare con colori che non abbiamo ancora mai visto il nostro viaggio.

Ti auguro una tavolozza piena di colori amore mio, che tu possa dipingere l’anno che desideri.
Con amore 
Ale </p>
</body>
</html>
