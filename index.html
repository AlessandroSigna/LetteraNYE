<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lettera NYE 2024</title>
    <style>
        body {
            font-family: 'Georgia', serif;
            font-size: 18px;
            line-height: 1.6;
            margin: 20px;
            color: #333;
        }
        p {
            /*white-space: pre-wrap; /* Mantiene i ritorni a capo */
        }
    </style>
</head>
<body>
    <p>
        Amore mio<br><br>

        Un altro anno è trascorso nonostante solo pochi momenti fa ci trovavamo nella giungla ad affidare al cielo balinese i nostri desideri.<br>  
        Concorderai con me nel dire che incendiare l’intera foresta dell’isola sia stato un rischio valido da correre considerato l’anno che quelle lanterne hanno aiutato a realizzare!<br><br>  

        Perché l’anno che si è appena concluso è talmente ricco e straordinario che non riesco a definirlo con alcuna parola umana.<br>  
        L’unico modo possibile è attraverso un’espressione che ha valore per entrambi solo grazie a questi mesi trascorsi insieme:  
        <br><b>Ant i Valaer.</b><br>  
        Dono dei Valar.<br><br>  

        Altro non può essere.<br><br>  

        Sono stati mesi pieni di ogni sorta di emozione, marchiati per sempre nei nostri cuori ed anche nella nostra pelle.<br>  
        Pieni di momenti entusiasmanti e felici ma anche di attimi difficili che ci hanno consentito di capire come procedere lungo questo cammino insieme: a volte fianco a fianco e a volte tenendoci reciprocamente per le codine, affidandoci l’uno alle zampe dell’altro.<br><br>  

        Quest’anno affideremo ad altre stelle i nostri desideri e nell’attesa di quel momento io affido a queste parole la speranza che quello che verrà possa essere un anno ancora migliore di quello appena concluso.<br>  
        So bene di alzare di tanto l’asticella delle aspettative in questo modo, ma già i presupposti per un anno straordinario ci sono tutti e poi, come diciamo sempre noi, <i>più di ieri e meno di domani</i>, no?<br><br>  

        Ci auguro di ballare ancora tanto, sia sotto la tecno più sofisticata che per festeggiare l’inaspettata presenza in frigorifero dell’ultimo cacomela.<br>  
        Ci auguro di continuare a ridere a crepapelle per qualsiasi stramberia, ed anche di essere noi la stramberia più divertente.<br>  
        Ci auguro di urlare e perdere la voce ai concerti, per poi ritrovarla nelle caramelle al miele.<br>  
        Ci auguro di cadere e di avere sempre la forza per rialzarci con la voglia di rinnovarci e di supportarci.<br>  
        Ci auguro tante altre prime volte per colorare con colori che non abbiamo ancora mai visto il nostro viaggio.<br><br>  

        Ti auguro una tavolozza piena di colori amore mio, che tu possa dipingere l’anno che desideri.<br><br>  

        Con amore<br>  
        Ale  
    </p>
</body>
</html>
